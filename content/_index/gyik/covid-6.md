+++
title = "Mekkora kockázatot jelentenek a háziállatok a fertőzés emberről emberre való átvitelében?"
weight = 11
+++

A mai tudományos tények és ismeretek szerint a hazánkban leggyakrabban háziállatként tartott állatfajok – a kutyák és a macskák – nem terjesztik aktív módon a COVID-19 kórokozót.
Igaz, hogy a COVID-19 mutáció állatokban alakult ki, azonban nem egy olyan, klasszikus, állatról emberre terjedő fertőző betegségről – zoonózisról – van szó, mint pl. a veszettség vagy a lépfene.
Az emberi megbetegedések nem a háziállatainktól származnak és fordítva is igaz: a mai ismeretek szerint az emberi megbetegedést kiváltó vírus nem betegíti meg a háziállatainkat.

A vizsgálati eredmények alapján kimondható, hogy a humán megbetegedések terjedésében az emberek egymás közötti közvetlen érintkezése, a cseppfertőzés (köhögés, tüsszögés) a legfőbb tényező.
Eddig egyetlen eset ismert (Hongkongból) amikor egy fertőzött beteg kutyájának orrváladékából minimális mennyiségben ki tudták mutatni a COVID-19 vírust, de a kutyák fertőzésközvetítő szerepét, a vírus szaporodását kutyában az azóta elvégzett kutatások semmilyen formában nem tudták alátámasztani.
