+++
title = "Mekkora kockázatot jelent az állatorvosi rendelő felkeresése?"
weight = 19
+++

A védőoltásokat a COVID-19 járvány alatt is meg kell kapnia kedvencünknek, de meg is betegedhet. Az állatorvosi rendelőkre nem vonatkoznak a kormány által meghozott nyitvatartási korlátozások, az állatok gyógyítása zavartalanul folytatódhat.
Az emberekkel való érintkezésre azonban itt is figyelni kell. A váróban tartsanak egymás között legalább 1 méter távolságot – ha ez nem oldható meg, inkább a szabadban várakozzanak. Előnyös előre időpontot kérni, hogy lerövidítsük a várakozási időt.
Javasolt a váróban és a kezelés alatt maszkot viselni, a rendelőbe való belépéskor használjuk a kézfertőtlenítőt.

Aki lázas, légzőszervi panaszai vannak (köhög, náthás), ne vigye a védőoltásra a kutyáját, kérjen meg arra más, egészséges személyt.

Aki az emberi koronavírusos járvány szempontjából veszélyeztetettnek minősül (például 14 napon belül fertőzött környezetben tartózkodott, vagy a magyar Kormány által a járvány miatt ideiglenesen beutazási tilalmi listán megnevezett országban járt), ne saját maga vigye állatorvoshoz a kutyáját, kérjen meg arra más, fertőzött környezettel kapcsolatba nem hozható egészséges személyt.

A mai ismeretek szerint az emberek járványos koronavírusos megbetegedése elsősorban az idős korosztályokban okozhat súlyos megbetegedést. Ezért azt javasoljuk, hogy a járvány lezajlásáig az idősebb állattartók - kerülve a saját fertőződésük lehetőségét - ne vigyék a védőoltásra a kutyájukat, kérjenek meg arra más, fiatal, egészséges személyt.
